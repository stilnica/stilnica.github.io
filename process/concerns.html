---
layout: info-page
banner_image: "/assets/images/backgrounds/lion-tamer2.jpg"
page_title: "<img src='/assets/images/icons/plug-white.png' style='width: auto;'> Някои съображения"
bg_mode: fixed
bg_pos: center
---
<h3>НЕЗНАМ дали НЕ ЗНАМ</h3>
<p>
Правописните, пунктуационните и граматическите грешки са крайно вероятни и напълно допустими 
в текстовете и на най-сериозните автори. В СТИЛница можем да се справим и с най-досадните и 
елементарните от тях. Вярваме обаче, че ако един ръкопис изобилства от упорити и последователни пропуски, 
това много рядко е по причина на разсеяния гений, който се крие зад тях. Системната неграмотност, 
липсата на всякаква загриженост за външната форма на текста, както и на здравословна 
тревожност дали сте направили всичко по силите си той да бъде поне четивен, не е заявка за шеметен талант. 
Убедени сме, че изцяло неграмотно написаният текст в 99% от случаите е неталантлив или откровено графомански. 
Ще се заемем само ако по някаква щастлива случайност вашият е в изключението от един процент.
</p><p>&nbsp;</p>


<h3>ТОВА НЕ МИ ГО ПИПАЙ!</h3>
<p>
Редакторът и авторът не са приятели. Тяхната роля не е да се потупват по рамото 
и взаимно да легитимират решенията си. В най-добрия случай редакторът ще 
ви бъде враг, от когото ще научите много повече, отколкото от доброжелателите си. 
Творческите спорове са добре дошли, дори и кървавите - и все пак с мярка. 
Просто 90% от нещата трябва да бъдат "оправени" и за тях е препоръчително изцяло 
да се доверите на нас. По останалите 10% редакторът ще ви предложи или сами да помислите, 
или да приемете негово предложение. Най-вероятно решението ще бъде нещо трето. 
</p>

<p>Не правете грешката да пренаписвате, променяте и "връщате" след него, без да го информирате - 
така е вероятно в текста да се получат пропадания като по българските магистрали. 
Що се отнася до коректора, с него никога не спорете - той винаги е прав на сто процента, 
въпреки че между самите коректори процентът на съгласие е доста по-нисък. 
</p><p>&nbsp;</p>


<h3>ТЪРСИ СЕ</h3>
<p>
В една от групите за фрийлансъри във "Фейсбук" се беше появил 
самонадеян пост от рода на: "Търся редактор, който да ми напише книга по моя идея. 
Имам някакви събрани текстове". 
Първо, това се нарича <i>ghost-writing</i> и е доста скъпа услуга, 
която си позволяват предимно големи знаменитости. 
Второ, трябва да сте наясно какво точно се крие зад всяка една услуга - тоест, какво прави редакторът, 
какво - коректорът, и изобщо какво да очаквате на всеки етап по веригата. 
<a href="/services/rewriting">РИРАЙТЪТ</a> вероятно се доближава най-много до това да се събере 
в завършена форма един насипен текст - но, както би било честно да се каже, "никак не съвсем". 
Вероятно по-скоро ще ви е 
нужна <a href="/services/consultation">ЛИТЕРАТУРНА КОНСУЛТАЦИЯ</a>, която да ви ориентира какво и как 
сами да свършите, 
преди да потърсите по-нататъшна помощ. 
Ако имахме гише, на него щеше да пише: "Не работим от нищо нещо" или "Тук не е конфекция". 
</p><p>&nbsp;</p>



<h3>ЗА ВЪЛКА И ВРАТА МУ</h3>
<p>
В продължение на горното: никой друг няма да напише книгата ви, понякога дори и да му платите подобващо. 
В случай че искате все пак това да е <i>вашата</i> книга. Ако просто "излеете" един текст, 
а след това го стоварите и зарежете при нас, той най-вероятно ще се разсмърди и нещата едва ли ще се 
получат. 
Със сигурност не и по-най добрия начин - а именно да участвате активно в създаването на книгата си. 
Решението от притчата за цар Соломон и двете майки не е приложимо в нашия случай. 
Правилното би било те заедно да полагат грижи за детето. Една българска журналистка и писателка може би 
най-добре беше дефинирала проблема: "Редакторът може да направи една книга по-добре, но не и добра". 
Въпреки че ние можем и второто. Дали самите вие обаче тогава все още ще я припознавате като своя? 
</p><p>&nbsp;</p>





<p>
Следва продължение...
</p>