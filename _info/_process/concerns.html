---
title: "Как: Някои съображения"
layout: our-services
icon: "/assets/images/icons/plug-white.png"
page_icon: "/assets/images/icons/plug-white.png"
page_img: /assets/images/og/og-lions1-crop2.png
color: "#202020"
color_hover: "#fd9989" # "#577590"
text: Някои съображения
page_title: "Някои съображения"

banner_image: "/assets/images/backgrounds/lions1-crop2.jpg"
---
<h3>НЕЗНАМ дали НЕ ЗНАМ</h3>
<p>
    Правописните, пунктуационните и граматическите грешки са крайно вероятни и напълно допустими в текстовете и на най-сериозните автори. 
    Можем да се справим и с най-досадните или щекотливите от тях. Вярваме обаче, че ако един ръкопис изобилства от упорити 
    и последователни пропуски, това много рядко е по причина на разсеяния гений, който се крие зад тях. 
    Системната неграмотност, липсата на всякаква загриженост за външната форма на текста, както и на здравословна тревожност дали 
    сте направили всичко по силите си той да бъде поне четивен, не е заявка за шеметен талант. 
    Убедени сме, че изключително неграмотно написаният текст 
    в 99% от случаите е неталантлив или откровено графомански. Ще се заемем само ако по някаква щастлива 
    случайност Вашият е част от единия процент изключения.
</p>


<h3>ТОВА НЕ МИ ГО ПИПАЙ!</h3>
<p>
    Редакторът и авторът не са точно приятели. Тяхната роля не е да се потупват по рамото или да замитат 
    решенията си под страниците. 
    В най-добрия случай редакторът ще Ви бъде всъщност враг, от когото ще научите много повече, отколкото от доброжелателите си. Творческите спорове са 
    добре дошли – и все пак с мярка. Просто 90% от нещата трябва да бъдат „оправени“, като за тях е препоръчително изцяло да се доверите на професионалиста. 
    По останалите 10% той ще Ви предложи или сами да помислите, или да приемете негово предложение. Вероятно е решението да бъде и нещо трето, 
    което ще измислите заедно.
</p><p>
    Не правете грешката да променяте, допълвате и „връщате“ след редактора, без да го информирате – така е 
    вероятно в текста да се получат пропадания. Що се отнася до коректора, с него никога не спорете – той 
    винаги е прав, въпреки че между самите коректори процентът на съгласие е доста по-нисък.
</p>


<h3>ТЪРСИ СЕ</h3>
<p>
    В една от групите за фрийлансъри във „Фейсбук“ се беше появил самонадеян пост: „Търся редактор, 
    който да ми напише книга по моя идея. Имам някакви събрани текстове“. Първо, това се нарича ghost-writing и е 
    далеч по-скъпа услуга, която поне засега свързваме по-скоро със знаменитости. Второ, трябва да сте наясно (ще се погрижим да стане) 
    какво точно се крие зад всяка една услуга – с други думи, какво прави редакторът, какво – коректорът, и изобщо какво да очаквате на 
    всеки етап по веригата. РИРАЙТЪТ вероятно се доближава най-много до това да се събере в завършена форма един по-насипен текст, 
    но безразличното, вяло и дистанцирано отношение към „продукта“ е гаранция за лош резултат. По-скоро ще Ви е 
    нужна <a href="/services/consultation">ЛИТЕРАТУРНА КОНСУЛТАЦИЯ</a>, 
    която да Ви ориентира какво и как сами да свършите, преди да потърсите по-нататъшна помощ. 
    
</p>



<h3>ЗА ВЪЛКА И ВРАТА МУ</h3>
<p>
    В продължение на горното: никой няма да напише книгата Ви вместо Вас, 
    понякога – дори и да му платите подобаващо. В случай че искате все пак това да е 
    Вашата книга. Ако просто „излеете“ един текст, след което веднага го стоварите на професионалистите, 
    нещата едва ли ще се получат. Не и точно както сте си ги представяли. Активното участие в създаването на 
    книгата Ви е жизненоважно. Решението от притчата за цар Соломон и двете майки не е приложимо в нашия случай. 
    Правилното би било те заедно да полагат грижи за детето. Една българска журналистка и писателка може би най-добре 
    бе дефинирала проблема: „Редакторът може да направи една книга по-добра, но не и добра“. Ние можем и второто. 
    Дали самите Вие обаче истински ще се гордеете с книгата си тогава?
</p>

