---
icon: "/assets/images/icons/cigarettes-white.png" # "\uf0ad" # ico_wrench
page_icon: "/assets/images/icons/cigarettes-white.png"
relative_top_icon: -13px
color: "#57585d"
color_hover: "#bd5e74" #"#577590"
text: "Рирайт"
banner_image: "/assets/images/backgrounds/lady-typing-crop.jpg"
tooltip: "Click to learn more about our rewriting!"
use_image_for_chart: true
bg_mode: scroll
---
<p>
Редакторството и корекцията на един текст са нищо пред онова, което може да причини на един автор 
(и дори на професионални самоубийствени ентусиасти като нас) пренаписването на един текст. 
Особено ако към съществителното прибавим определението "цялостно". 
Погледнете само в какво стихийно състояние на творческо усилие е щракната австралийската писателка 
Дулси Диймър на снимката! Ето защо сме склонни да го правим само с много убедителни 
в скрития си потенциал текстове. 
</p>
<p>
Формулирането на това кое е "рирайт" е щекотлива тема. 
Най-лесно е да се подходи чисто математически: ако например редакционните намеси са над 30-35%, то вече 
говорим за пренаписване. Ако работата е съпроводена с много алкохол и изпушени цигари - със сигурност. 
Сред останалите уликите за това са: масови съкращения на страници, тектонични размествания в текста, решителни 
сюжетни модификации, значително дописване и повсеместно преформатиране на изказа. 
</p>
<p>
Разбира се, всичко това зависи много от жилавината и мазохизма на редактора - 
едни ще оценят различно намесите си и ще ги направят по различен начин от други. 
Някои ще продължат да твърдят, че просто редактират - дори когато всяка страница в Track Changes 
след тях е като графична сцена от "Портокал с часовников механизъм" или най-малкото напомня за пораженията след парти на Джей Гетсби.   
</p>
<p>
В СТИЛница сме способни да пишем и вместо вас. По-препоръчителният вариант обаче е 
поне до определен момент да работим заедно по така наречения "рирайт" (който на практика би могъл да се 
застъпи с услуги като <a href="/services/consultation">ЛИТЕРАТУРНА КОНСУЛТАЦИЯ</a>). 
Убедени сме, че съществува граница, отвъд която и най-опитният автор вече е твърде близо до текста си, 
потънал е в дебрите на лабиринта му и не може да го "види". 
Докато все още пренаписваме, тази граница е тънка и податлива като нишка на Ариадна. 
Тя обаче няма да ни изведе, а ще ни заведе до самото леговище на Минотавъра. 
Тогава ръкописът вече ще е готов за финална <a href="/services/editing">РЕДАКЦИЯ</a>.
</p>