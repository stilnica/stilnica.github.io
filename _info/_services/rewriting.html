---
title: "Какво: Рирайт"
icon: "/assets/images/icons/cigarettes-white.png" # "\uf0ad" # ico_wrench
page_icon: "/assets/images/icons/cigarettes-white.png"
relative_top_icon: -13px
color: "#805A20" #grayscale "#57585d"
color_hover: "#bd5e74" #"#577590"
text: "Рирайт"
banner_image: "/assets/images/backgrounds/darker-rewriting.jpg" #"/assets/images/backgrounds/lady-typing-crop.jpg"
page_img: /assets/images/og/og-darker-rewriting.png
tooltip: "Click to learn more about our rewriting!"
tooltip_show: false
use_image_for_chart: true
bg_mode: scroll
include_in_chart: true
---
<p>
    Редактирането и коригирането на един текст са нищо пред онова, което пренаписването му може да причини 
    – дори и на вманиачени професионални ентусиасти като нас. Камо ли ако е „цялостно“. 
    (Вижте само на какво творческо изпитание 
    е подложена австралийската писателка Дулси Диймър на снимката!) 
    Затова сме склонни да го правим само с текстове, в които е пуснала ластари високата литература. 
    </p><p>
    Формулирането на понятието РИРАЙТ е щекотлив въпрос. Обикновено се смята, че ако редакционните намеси са над 35%, 
    вече говорим за пренаписване. Ако работата е съпроводена с вредни субстанции и разхвърляни бюра – със сигурност! 
    Сред останалите улики са: масови съкращения или значително дописване, тектонични размествания, съдбоносни сюжетни промени, 
    преобрязяване или психологическо уплътняване на герои, преосмисляне на целия стил и др.
</p><p>
    Разбира се, всичко това зависи много от жилавината и мазохизма на редактора – едни ще оценят различно намесите 
    си и ще продължат да твърдят, че просто редактират (дори когато всяка страница след тях е като графична сцена от „Кървав меридиан“).
</p><p>
    Способни сме да пишем и вместо Вас, но препоръчителният вариант е до определен момент да работите сами, 
    а едва след това – и заедно с нас. 
    Вярваме, че съществува граница, отвъд която и най-опитният автор вече е твърде близо до текста си, 
    за да го „види“. 
    </p><p>
    След пренаписването може да се преминем и към финална <a href="/services/editing">РЕДАКЦИЯ</a> и <a href="/services/correcting">КОРЕКЦИЯ</a>.

    Със същата цел можете да изберете и услугата <a href="/services/consultation">КОНСУЛТАЦИЯ</a>, която да Ви насочи към онова, което сами бихте могли да пренапишете, 
    преди да се обърнете към редактор.
</p>