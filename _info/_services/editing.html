---
icon: '\ue19b' # "/assets/images/icons/editing.png" #"\uf0eb" # ico_lightbulb
page_icon: "<i class=\"fa-solid fa-gun\"></i>" # "/assets/images/icons/editing-orange.png"
color: "#6d6e76"
color_hover: "#82557e" #"#577590"
text: "Редакция"
banner_image: "/assets/images/backgrounds/darker-editing.jpg" #"/assets/images/backgrounds/womenwithguns-2.jpg"
tooltip: "Click to learn more about our editing!"
use_image_for_chart: true
bg_mode: fixed
# side_images:
# - 
#     src: "/assets/images/editing-in-progress-1.jpg"
#     text: "Пример 1"
# - 
#     src: "/assets/images/editing-in-progress-2.jpg"
#     text: "Пример 2"
# - 
#     src: "/assets/images/editing-in-progress-3.jpg"
#     text: "Пример 3"
---
<p>
Със сигурност сте чували за призива на Стивън Кинг: "Убийте любимите си, убийте любимите си, 
дори това да разкъсва малкото ви егоистично писаческо сърце, убийте любимите си". 
Макар и да не споделяме абсолютно всички съвети на Краля за писането, напълно заставаме зад този. 
</p><p>
Редактирането е занимание самотно, но би могло да прерасне в кръвопролитна война с автора, 
а споровете - в своебразен параграф 22. 
Колкото повече рани смятате, че нанасяме на текста ви обаче, толкова по-здрав и жизнеспособен ще бъде той. 
Онова, което убиваме в ръкописа ви, го прави по-силен.
</p><p>
Вярваме в дълбинната намеса и директната екзекуция там, където те се налагат, но все 
пак мярката задава здравият литературен разум и професионално тренираният естетически вкус 
(и чак след това вие и ние). Стремежът към съвършения ръкопис не 
бива да се превръща в преслдеване на Моби Дик.


Изпратете ни вашите разкази, новели, повести, романи, поезия, мемоари и други, а ние ще отстреляме всички врагове и вредители, като се погрижим за:
</p>

<ul>
<li>общата организация и структура на текста,</li>
<li>сюжетната цялост, пълнота, последователност и причинно-следствена логика,</li>
<li>нуждата от дописване или съкращаване с цел баланс, обемност и изчерпателност на сцените, главите и целия ръкопис, </li>
<li>фактологическите грешки и хронологичните разминавания, </li>
<li>психологическата достоверност на образите и техните характери, реч и действия,</li>
<li>изграждането на естествени диалози и балансираното присъствие на пряка реч в повествованието,</li>
<li>езиковите регистри, вкл. адекватното използване на терминология, жаргон и др.,</li>
<li>присъствието на нонсенс, повторения и клишета,</li>
<li>избора на точните думи и синоними, </li>
<li>адекватността и издържаността на метафорите и сравненията,</li>
<li>стилистичния почерк - използването на оригинални езикови решения, </li>
<li>цялостната лекота, стегнатост, ритмичност и четивност на изреченията,</li>
<li>прецизността на синтаксиса и словореда,</li>
<li>граматическите, правописните и пунктуационните грешки, които ще бъдат финално отсяти при <a href="/services/correcting">КОРЕКЦИЯТА</a>.
</li>
</ul>
<p>
Повечето от тези неща можем да обсъдим предварително в <a href="/services/consultation">ЛИТЕРАТУРНА КОНСУЛТАЦИЯ</a> или да ви посочим в <a href="/services/reviewing">РЕЦЕНЗИЯ</a>.
Когато вече редактираме, част от тях ще трябва да решаваме заедно в поредица от обратни връзки. 
В обичайния случай първо ще изчетем целия ви ръкопис, за да преценим колко и какъв вид работа е нужна и дали не се налага <a href="/services/rewriting">РИРАЙТ</a>. 
След договаряне на желания вид услуга, 
</p>
<ul>
<li>редакторът прави първа редакция, като нанася необходимите и възможни промени с Track Changes (в Word) или в режим "Предлагане" (в Google Docs) и/или оставя коментари към автора, вкл. за изисквано дописване и промени от негова страна;</li>
<li>изпраща документа за преглед и доработка от автора </li>
<li>прави финална редакция и последен прочит на текста.</li>
</ul>