---
icon: '\uf487' #"/assets/images/icons/reviewing.png"  # "\uf002" ico_magnifying 
page_icon: "<i class='fa-solid fa-bed-pulse'></i>" # "<i class='fa-solid fa-skull'></i>" # "/assets/images/icons/reviewing-orange.png"
color: "#38383b"
color_hover: "#dd7672" #"#577590"
text: "Рецензия"
banner_image: "/assets/images/backgrounds/review.jpg"
dotted: "true"
tooltip: "Click to learn more about our reviewing!"
use_image_for_chart: true
bg_mode: fixed
---
<p>
Рецензията е като точна медицинска диагноза. А сега забравете за това клиширано сравнение и 
потърсете по-самобитна и дале по-полезна и ободрителна за въображението на читателя метафора! 
</p>
<p>
Рецензиите, които изготвяме, са подробни и прецизни и не спестяват нищо на пациента 
(ако все пак се спрем на този консенсусен за широката публика образ), така че освен всичко останало, тази
своеобразна ПКК ще замери и вредните нива на клишетата в текста ви. Целта е да установим 
както здравословните, така и патогенните процеси в организма на ръкописа.   
</p>
<p>
Рецензентът не просто обобщава сюжета и темите на повествованието - колкото авторът да се убеди, 
че "е бил правилно разбран" и посланията му са достигнали до професионалния бета-читател (а следователно 
биха успели да постигнат това и с максимален брой крайни читатели). Той не дава и само общо заключение 
относно състоянието и годността за издаване на ръкописа към дадения момент - както често биха направили рецензентите 
в издателствата, особено ако не са издържали да ви дочетат. Е, ние ще издържим и ще извършим тази десетчасова операция, 
а после ще снемем подробна анамнеза на текста. Голяма част от възможните оплаквания можете да откриете в обхвата на списъка, споменат в <a href="/services/editing">РЕДАКЦИЯ</a>.
</p>
<p>
Ако не сте убедени, че сте готови да се съблечете за преглед и да ни покажете целия си текст, 
можете да изберете подуслугата <span class="highlighted-text">ПЪРВА ГЛАВА</span>
, която би очертала проблемите в първите 15 до 30 страници. 
Не разчитайте и на тази метафора, но ако по ръката ви е плъзнала проказа, 
то тя ще си проличи въпреки пуснатия ръкав.  		
</p>
<p>
Важно е в крайна сметка да знаете, че рецензията не е нито снизходително помилване, нито ласкателно хвалебствие,
нито отписване на фатално заболял (макар, в името на литературата, в много случаи да се оказва именно 
така). В най-добрия случай тя е възможност да осъзнаете и приемете състоянието си, да 
преосмислите писателските си навици, да приложите оздравителен режим и в крайна сметка да спасите писането си
с подновени усилия и магнитно-резонансна яснота за целите.
</p>