---
icon:  "/assets/images/icons/martini-w.png" # '\uf1d8' # "/assets/images/icons/publishing.png" # "\ue0bb"  # ico_book_marked
page_icon: "/assets/images/icons/martini-w.png"
relative_top_icon: -7px
color: "#9596a2"
color_hover: "#9dc38c" # "#577590"
text: "Публикуване"
banner_image: "/assets/images/backgrounds/happy-kids2.jpg"
tooltip: "Click to learn more about our publishing!"
use_image_for_chart: true
bg_mode: fixed
---
<p>
    СТИЛница е <span class="highlighted-text2">бутикова услуга, затова работим с най-добрите издателства</span>. Когато попаднем на онази сплав 
    от самороден талант, неустрашима готовност за работа, възприемчивост към ожесточението, с което трябва 
    да подходим към ръкописа ви, ние ще се свържем с онези от тях, за които той е подходящ,
    и ще им го предложим за издаване. Можете да разчитате, 
    че с нашето съдействие ще откриете добро семейство за онова, което много автори глезено
    наричат "детето ми". Дете, което веднъж излязло от вас, престава да ви принадлежи и 
    започва да живее свой собствен живот. 
    </p>
    <p>
    Ако сте получавали откази или не сте били готови да преработите текста си, 
    за да бъде приет за издаване - потърсете ни, заинтригувайте ни. Ако приемем да работим с вас, на другия край на 
    този любовен триъгълник би могло да стои едно от качествените български издателства, 
    които разчитат и на нас в издирването на таланти. Знаем кой ръкопис за кое от тях е най-подходящ, 
    какво има в портфолиото им, какви са изискванията им и начинът, по който работят.
    </p>
<p>
Да, публикуването на първата ви книга е своеобразен рожден ден, 
на който със сигурност ще се появят зарадвани роднини, приятели и съученици. 
Възможно е обаче нещата да приключат само с окуражителни честитки, похапване на сандвичи и 
щипане по бузата. Както и с твърде конфузното за околните четене на откъси от ваша страна. Ако.
</p>
<p>
Всяка книга заслужава много повече. Заслужава да отнесе читателите във вихъра си. Да бъде портрет на 
артиста, който сте. Да е плод на любов парлива, неистова и смутителна колкото тази към Лолита. Всяка 
книга настоява да преминете през всички кръгове на Данте, преди да отпразнувате истинското ѝ раждане - с 
много повече читатели. Такива, които ще оценят вложените в нея светлина и мрак, лутане и дерзание, обич 
и омерзение. 
</p>
<p>
Тогава дългите дни на поправки ще ви се сторят като любов по време на холера. На този етап вече дори вие няма да си 
спомняте мръсната ни работа, ала макар и в повечето случаи само подсъзнателно, резултатът от 
професионалните ни изпитания и усилия ще бъде в самата сърцевина на читателското преживяване. А читателите вече ще очакват следващата ви книга. 
</p>
