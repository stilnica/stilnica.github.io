---
title: "Какво: Публикуване"
icon:  "/assets/images/icons/martini-w.png" # '\uf1d8' # "/assets/images/icons/publishing.png" # "\ue0bb"  # ico_book_marked
page_icon: "/assets/images/icons/martini-w.png"
relative_top_icon: -7px
color: "#E29D35" # grayscale: "#9596a2"
color_hover: "#9dc38c" # "#577590"
text: "Публикуване"
banner_image: "/assets/images/backgrounds/happy-kids2-cropped.jpg" #"/assets/images/backgrounds/darker-publishing.jpg" #"/assets/images/backgrounds/happy-kids2.jpg"
tooltip: "Click to learn more about our publishing!"
use_image_for_chart: true
bg_mode: fixed
include_in_chart: true
---
<p>
    {% include logo.html font_size=21 top=-3 margin_right=-4 %}<!--СТИЛНИЦА--> <span class="highlighted-text2">предлага бутикови услуги и си партнира със също такива български издателства</span>. Съучастници сме в 
    издирването на таланти. Познаваме добре техните портфолиа и бързо разбираме кой ръкопис е най-подходящ за всяко от тях. Знаем какви са изискванията 
    им към текстовете, начинът, по който работят, и стъпките към публикуването.
</p><p>
    Свързваме се директно с тях, когато попаднем на онази рядка сплав от самородна дарба и творческо своеобразие (дори ексцентричност), 
    от една страна, и неустрашимата готовност за ожесточена работа, с която трябва да се подходи към всеки текст, от друга. 
    Заинтригувайте ни, впечатлете ни, вдъхновете ни да работим с Вас – и ние ще държим ръката Ви до издаването!
</p> 
    
    <P>
    Потърсете ни:
    </p>
    <p>
        <ul>
            <li>ако вече сме работили заедно по Ваш текст и сега сте готови да го предложите на издател – ще осъществим връзката и 
                ще Ви помогнем с изготвяне на съпътстваща <a href="/services/editing">РЕДАКЦИЯ</a>, СИНОПСИС, <a href="/services/annotation">АНОТАЦИЯ или БЛЪРБ</a>.</li>
            <li>ако имате ръкопис, който предпочитате да издадете сами, минавайки през всички необходими стъпки по подготовката му заедно с нас,</li>
            <li>ако вече сте получавали издателски откази за конкретен ръкопис и имате нужда от професионалното му привеждане до 
                състояние, в което това няма да се случи отново.</li>
        </ul>
</p>
       
<p>
    Да, публикуването на първата Ви (а и на всяка следваща) книга е своеобразен рожден ден, на който със сигурност 
    ще се появят роднини и приятели. Възможно е обаче нещата да приключат само с приповдигнати честитки и конфузното 
    за околните четене на откъси от една обречена на съмнителен успех книга.
</p>
<p>
    Всеки литературен текст заслужава всички кръгове на ада по Данте, преди да отпразнувате истинското 
    му раждане – с много повече читатели, с ентусиазирани да ви подкрепят издатели и повече от благосклонни критици. 
    Всички, които ще оценят вложените в него светлина и мрак, лутане и дерзание, обич и омерзение. На този етап дори 
    Вие няма да си спомняте „мръсната“ ни работа – семето ѝ ще е избуяло в самата сърцевина на читателското преживяване. 
    А почитателите Ви вече ще очакват следващата ви книга.
</p>
